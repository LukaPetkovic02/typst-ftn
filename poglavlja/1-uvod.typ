#import "../funkcije.typ": todo

= Увод

== Шта је двоструко клатно?

Двоструко клатно (слика @fig:double_pendulum) је физички систем који се састоји од два међусобно повезана клатна. 
Први сегмент је причвршћен за фиксну тачку, док је други окачен на крај првог сегмента. 
Кретање система описује комбинацију кретања оба клатна, при чему се сваки сегмент помера под утицајем гравитације 
и сила које су последица њихове међусобне везе.

Овакав систем има четири степена слободе – два угла и две угаоне брзине – што доводи до сложене динамике. 
Када се енергија система повећа, двоструко клатно почиње да показује хаотично понашање, 
односно изузетну осетљивост на почетне услове. 
Иако се ради о класичном механичком систему, његово понашање није предвидиво на дуже стазе, 
па се често користи као илустрација *хаотичних система* у физици и нумеричкој анализи.

Стање система у сваком тренутку може се описати четворком вредности:
(θ₁, ω₁, θ₂, ω₂)
где су θ₁\(\тета 1\) и θ₂\(\тета 2\) углови сегмената у односу на вертикалу, 
а ω₁\(\омега 1\) и ω₂\(\омега 2\) њихове угаоне брзине. 
Ове променљиве су међусобно повезане системом нелинеарних диференцијалних једначина 
које немају аналитичко решење, па се решавање врши *нумеричким методама*.

#figure(image("../slike/double_pendulum.png", width: 70%),
    caption: [
      Основни дијаграм двоструког клатна
    ]
  )<fig:double_pendulum>

== Циљ и структура рада

Основни циљ овог рада јесте развој и анализа система за симулацију двоструког клатна 
у више програмских језика, са посебним освртом на поређење перформанси паралелних имплементација.  
Истражују се разлике у брзини извршавања, ефикасности и скалабилности између имплементација у 
језицима _Python_, _Rust_ и _Go (Golang)_, као и утицај различитих модела паралелизма на резултате симулације.

Рад има за циљ да:
- демонстрира примену нумеричких метода на хаотичном систему,
- анализира ефекте паралелне обраде код различитих програмских језика,
- упореди брзину и ефикасност имплементација,
- истакне практичне предности сваког језика у области научних симулација.

Структура рада организована је на следећи начин.  
У другом поглављу описане су теоријске основе система двоструког клатна, 
укључујући физички модел, једначине кретања и примењену нумеричку методу.  
Треће поглавље приказује дизајн решења и концепт ансамбл-паралелизације.  
Четврто поглавље садржи опис имплементација у _Python_, _Rust_ и _Go_ језицима.  
У петом поглављу дато је упоредно поређење резултата и дискусија, са посебном пажњом на јако и слабо скалирање.  
Након тога, у шестом поглављу, дати су неки занимљиви визуелни прикази двоструког клатна на основу израчунатих вредности.
На крају, у седмом поглављу налази се закључак са прегледом резултата и предлогом за даљи рад.